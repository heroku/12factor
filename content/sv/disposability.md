## IX. Tillgängliggörande (Disposability)
### Maximimera robusthet med snabb uppstart och smidig nedstängning

**Tolvfaktorapplikationens [processer](./processes) är för *engångsbruk*, i betydelsen att de kan startas och stoppas när man behagar.** Detta förenklar snabb elastiskt skalning, snabb produktionssättning av [kod](./codebase) eller [konfigurationsändringar](./config), och robusta produktionssättningar.

Processer bör sträva efter att **minimera starttid**. Helst bör en process ta ett fåtal sekunders tid mellan att kommandot anropas och att processen är uppe och är redo att emotta anrop eller job. Kort starttid erbjuder mer för anpassningsbarhet för [kodsläppsprocessen](./build-release-run) och uppskalning, och det hjälper robusthet eftersom tekniker kan lätt flytta processer till nya fysiska maskiner när det är motiverat.

Processer **stänger ner på ett smidigt sätt när de mottar en [SIGTERM-signal](http://en.wikipedia.org/wiki/SIGTERM)** från processhanteraren. För webbprocesser, uppnås en smidig nedstängning genom att sluta lyssna på serviceportar (därigenom vägra ta emot nya anrop) vilket tillåter pågående processer att avsluta, och sedan stänga ner. Implicit i denna modell är att HTTP-anrop är korta (inte mer än några få sekunder) eller om det rör sig om långvarig pollning (eng. "long polling") ska klienten sömlöst försöka att återansluta när anslutningen tappas.

För en arbetsprocess uppnås en smidig nedstängning genom att returnera det pågående jobbet till arbetskön. Till ex., på [RabbitMQ](http://www.rabbitmq.com/) kan arbetsprocessen skicka ett [`NACK`](http://www.rabbitmq.com/amqp-0-9-1-quickref.html#basic.nack), på [Beanstalkd](https://beanstalkd.github.io) returneras jobbet till kön automatiskt så fort en arbetsprocess frånkopplas. Lås-baserade system såsom [Delayed Job](https://github.com/collectiveidea/delayed_job#readme) behöver vara säkra på att släppa ev. lås på jobbregistret. Implicit i denna modell är att alla jobb är [återställande](http://en.wikipedia.org/wiki/Reentrant_%28subroutine%29) (eng. "reentrant"), vilket vanligtvis uppnås genom att inkapsla resultatet i en transaktion, eller genom att göra operationen [idempotent](http://en.wikipedia.org/wiki/Idempotence).

Processer bör också vara **robusta mot plötslig nedstängning** (eng. "sudden death"), i händelse av avbrott i den underliggande hårdvaran. Medan detta är ett mycket mindre vanlig företeelse än en smidig nedstängning med `SIGTERM` så kan det fortfarande inträffa. Ett rekommenderat tillvägagångssätt är en robust köande tjänst, såsom Beanstalkd, som returnerar jobb till kön när en klient frånkopplas eller får timeout. Oavsett, en tolvfaktorapplikation har sådan arkitektur att den hanterar oväntade, icke-smidiga avslut. [Crash-only design](http://lwn.net/Articles/191059/) tar detta koncept till dess [logiska slutsats](http://docs.couchdb.org/en/latest/intro/overview.html).
