=======
Inledning
============

I den moderna eran levereras mjukvara ofta som en tjänst, kallade *webbapplikationer* eller *mjukvara som tjänst* (eng. "software-as-a-service"). Tolvfaktormetoden är en metodologi för att bygga mjukvaruapplikationer som tjänst som:

* Använder **deklarativa** format för automatisering av uppsättning, för att minimera tid och kostnad när nya utvecklare kopplas till projektet;
* Har ett **rent kontrakt** med underliggande operativsystem, vilket erbjuder **maximal flyttbarhet** mellan exekveringsmiljöer;
* Är lämpliga för **produktionssättning** på moderna **molnplattformar**, vilket tar bort behovet av server- och systemunderhåll;
* **Minimerar avvikelser** mellan utvecklingsmiljö och produktion, vilket möjliggör **kontinuerlig produktionssättning** (eng. "continuous deployment") för maximal anpassningsbarhet;
* Och kan **skala upp** utan omfattande förändringar när det kommer till verktyg, arkitektur eller utvecklingsrutiner.

Tolvfaktormetodologin kan appliceras på applikationer skrivna i vilket utvecklingsspråk som helst, och som använder vilken kombination av stödtjänster som helst (databas, köhantering, minneshantering, cachning etc).
