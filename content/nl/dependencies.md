## II. Afhankelijkheden
### Verklaar en isoleer afhankelijkheden expliciet

De meeste programmeertalen bieden een packaging systeem voor het distribueren van ondersteunende bibliotheken aan, zoals [CPAN](http://www.cpan.org/) voor Perl of [Rubygems](http://rubygems.org/) voor Ruby. Libraries die via een packaging systeem worden geïnstalleerd, kunnen systeembreed worden geïnstalleerd (bekend als "site packages") of worden opgenomen in de map die de app bevat (bekend als "vendoring" of "bundling").

**Een 12-factor app vertrouwt nooit op het impliciete bestaan van systeembrede libraries.** Het declareert alle afhankelijkheden, volledig en exact, via een *dependency declaration* manifest. Bovendien gebruikt het een *dependency isolation* tool tijdens de uitvoering om te verzekeren dat er geen impliciete afhankelijkheden naar binnen lekken vanuit het omringende systeem. De volledige en expliciete afhankelijkheidsspecificatie wordt uniform toegepast op zowel productie als ontwikkeling.

Bijvoorbeeld, [Bundler](https://bundler.io/) voor Ruby biedt het `Gemfile` manifest formaat voor dependency declaratie aan en `bundle exec` voor dependency isolatie. In Python zijn er twee aparte gereedschappen voor deze stappen -- [Pip](http://www.pip-installer.org/en/latest/) wordt gebruikt voor declaratie en [Virtualenv](http://www.virtualenv.org/en/latest/) voor isolatie. Zelfs C heeft [Autoconf](http://www.gnu.org/s/autoconf/) voor dependency declaratie, en static linking kan voor dependency isolatie zorgen. Ongeacht de toolchain, dependency declaratie en isolatie moeten altijd samen gebruikt worden -- alleen het een of het ander is niet voldoende om aan de twaalf-factor te voldoen.

Een voordeel van expliciete dependency declaratie is dat het de setup vereenvoudigt voor ontwikkelaars die nieuw zijn voor de app. De nieuwe ontwikkelaar kan de codebase van de app uitchecken op zijn ontwikkelmachine, waarbij hij alleen de runtime van de taal en de dependency manager als vereisten hoeft te installeren. Ze kunnen alles instellen wat nodig is om de code van de app te draaien met een deterministisch *build-commando*.  Bijvoorbeeld, het build commando voor Ruby/Bundler is `bundle install`, terwijl het voor Clojure/[Leiningen](https://github.com/technomancy/leiningen#readme) `lein deps` is.

12-factor apps vertrouwen ook niet op het impliciete bestaan van systeemtools. Voorbeelden hiervan zijn het uitzetten naar ImageMagick of `curl`. Hoewel deze hulpprogramma's op veel of zelfs de meeste systemen bestaan, is er geen garantie dat ze op alle systemen bestaan waarop de app in de toekomst kan draaien, of dat de versie die op een toekomstig systeem wordt gevonden compatibel zal zijn met de app. Als de app moet uitwijken naar een systeemhulpprogramma, moet dat programma in de app worden opgenomen.