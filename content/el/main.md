## Εισαγωγή

Στη μοντέρνα εποχή, το λογισμικό συνήθως παρέχεται ως υπηρεσία: καλούμενο *εφαρμογές ιστού* (*web apps*), ή *λογισμικό-ως-υπηρεσία* (*software-as-a-service*).  Η εφαρμογή δώδεκα παραγόντων είναι μια μεθοδολογία κατασκευής εφαρμογών  λογισμικού-ως-υπηρεσίας όπου:

* Χρησιμοποιεί **δηλωτικές** μορφές (**declarative** formats) για να στήσει τον αυτοματισμό, να ελαχιστοποιήσει το χρόνο και το κόστος για νέους προγραμματιστές να συμμετέχουν στο έργο,
* Έχει ένα **καθαρό συμβόλαιο** (**clean contract**) με το υποκείμενο λειτουργικό σύστημα, προσφέροντας **μέγιστη φορητότητα** (**maximum portability**) μεταξύ περιβαλλόντων εκτέλεσης,
* Είναι κατάλληλη για **ανάπτυξη** (**deployment**) σε μοντέρνες πλατφόρμες υπολογιστικού νέφους (**cloud platforms**), καθιστώντας περιττή την ανάγκη για εξυπηρετητές και διαχείριση συστημάτων,
* **Ελαχιστοποιεί την απόκλιση** μεταξύ υλοποίησης (development) και παραγωγής (production), διευκολύνοντας την **συνεχή ανάπτυξη** (**continuous deployment**) για μέγιστη ευκινησία (maximum agility),
* Και μπορεί να **κλιμακωθεί προς τα πάνω** (**scale up**) χωρίς σημαντικές αλλαγές στα εργαλεία, στην αρχιτεκτονική, ή στις πρακτικές υλοποίησης.

Η μεθοδολογία δώδεκα παραγόντων μπορεί να εφαρμοστεί σε εφαρμογές οι οποίες είναι γραμμένες σε οποιαδήποτε γλώσσα προγραμματισμού, και οι οποίες χρησιμοποιούν οποιοδήποτε συνδυασμό από υπηρεσίες υποστήριξης (βάση δεδομένων, ουρά εργασιών, προσωρινή μνήμη, κλπ).

## Πλαίσιο

Οι συγγραφείς αυτού του κειμένου έχουν άμεσα εμπλακεί στην υλοποίηση και ανάπτυξη εκατοντάδων εφαρμογών, και έχουν έμμεσα γίνει μάρτυρες της υλοποίησης, λειτουργίας, και κλιμάκωσης  εκατοντάδων χιλιάδων εφαρμογών μέσω της εργασίας τους στη πλατφόρμα <a href="http://www.heroku.com/" target="_blank">Heroku</a>.

Αυτό το κείμενο συνθέτει όλη την εμπειρία μας και τις παρατηρήσεις μας σε μια ευρεία ποικιλία απο εφαρμογές λογισμικού-ως-υπηρεσίας εκεί έξω.  Είναι μια τριγωνοποίηση σε ιδανικές πρακτικές για υλοποίηση εφαρμογών, δίνωντας ιδιαίτερη προσοχή στην δυναμική της οργανικής ανάπτυξης μιας εφαρμογής στο χρόνο, της δυναμικής της συνεργασίας μεταξύ προγραμματιστών που δουλέυουν πάνω στη βάση κώδικα της εφαρμογής, και <a href="http://blog.heroku.com/archives/2011/6/28/the_new_heroku_4_erosion_resistance_explicit_contracts/" target="_blank">της αποφυγής του κόστους διάβρωσης του λογισμικού</a>.

Το κίνητρό μας είναι να αυξήσουμε τη συνειδητότητα για μερικά συστημικά προβλήματα που έχουμε δει στην υλοποίηση μοντέρνων εφαρμογών, να παρέχουμε ένα κοινό λεξιλόγιο για να συζητήσουμε αυτά τα προβλήματα, και να προσφέρουμε ένα σύνολο από ευρείς εννοιολογικές λύσεις μαζί με την συνάδουσα ορολογία.  Η μορφή είναι εμπνευσμένη απο τα βιβλία του Martin Fowler *<a href="https://books.google.com/books/about/Patterns_of_enterprise_application_archi.html?id=FyWZt5DdvFkC" target="_blank">Patterns of Enterprise Application Architecture</a>* και *<a href="https://books.google.com/books/about/Refactoring.html?id=1MsETFPD3I0C" target="_blank">Refactoring</a>*.

## Ποιός πρέπει να διαβάσει αυτό το κείμενο;

Κάθε προγραμματιστής που αναπτύσσει εφαρμογές που τρέχουν σαν υπηρεσίες.  Μηχανικοί διαχείρισης συστημάτων οι οποίοι εγκαθιστούν ή διαχειρίζονται τέτοιες εφαρμογές.
