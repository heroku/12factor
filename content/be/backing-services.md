## IV. Пабочныя службы (Backing services)
### Разглядайце бэкэнд сэрвісы, як прымацаваныя рэсурсы (attached resources)

*Пабочная служба або Бэкэнд сэрвіс (Backing service)* гэта любы сэрвіс, які даступны дадатку па сетцы і патрэбен для яго каррэктнай працы. Прыкладам могуць быць сховішчы дадзеных (напрыклад,  [MySQL](http://dev.mysql.com/) і [CouchDB](http://couchdb.apache.org/)), сістэмы чэргаў паведамленняў (напрыклад, [RabbitMQ](http://www.rabbitmq.com/) і [Beanstalkd](https://beanstalkd.github.io)), службы SMTP для выходнай электроннай пошты (напрыклад, [Postfix](http://www.postfix.org/)) і сістэмы кэшавання (напрыклад, [Memcached](http://memcached.org/)).

Звычайна такія бэкэнд сэрвісы, як база дадзеных, падтрымліваюцца тым жа самым сістэмным адміністратарам, які адказвае за разгортванне дадатаку. Апроч лакальных сэрвісаў, дадатак можа таксама скарыстаць сэрвісы, якія падаюцца і кіруюцца трэцім бокам (third parties). Напрыклад, SMTP сэрвісы (такія як [Postmark](http://postmarkapp.com/)), сэрвісы збору метрык (metrics-gathering) (такіх як [New Relic](http://newrelic.com/) або [Loggly](http://www.loggly.com/)), сховішчы бінарных дадзеных (binary assets)) (напрыклад, [Amazon S3](http://aws.amazon.com/s3/)), а таксама выкарыстанне API розных сэрвісаў (такіх, як [Twitter](http://dev.twitter.com/), [Google Maps](https://developers.google.com/maps/), або  [Last.fm](http://www.last.fm/api)).

**Код для дванаццаці-фактарнага дадатка не робіць адрозненняў паміж лакальнымі і іншымі сэрвісамі.** Да дадатку падключаюцца шматлікія рэсурсы, доступ да якіх ажыццяўляецца праз URL або іншую пару месцаванне/ўліковыя дадзеныя, якія захоўваюцца ў [канфігурацыі (config)](./config). [Разгортванне (deploy)](./codebase) дванаццаці-фактарнага дадатку павінна мець магчымасць замяніць лакальную базу дадзеных MySQL на любую базу пад кіраўніцтвам трэццяга боку (напрыклад, [Amazon RDS](http://aws.amazon.com/rds/))), без якіх-небудзь змяненняў у кодзе дадатку. Аналагічным чынам, лакальны SMTP-сервер можа быць заменены на іншы SMTP-сэрвіс (напрыклад, [Postmark](http://postmarkapp.com/)) без змяненняў у кодзе. У абодвух выпадках неабходна змяніць толькі ідэнтыфікатар рэсурса ў канфігурацыі.

Кожны асобны бэкэнд сэрвіс з'яўляецца *рэсурсам*. Напрыклад, база дадзеных MySQL з'яўляецца рэсурсам; дзве базы дадзеных MySQL (якія выкарыстоўваюцца для сегментавання(sharding) на узроўні дадатку) кваліфікуюцца як два розных рэсурсы. Дванаццаці-фактарны дадатак разглядае гэтыя базы дадзеных як *прымацаванныя рэсурсы (attached resources)*, што паказвае на іх слабую сувязь з разгортваннем, да якога яны далучаны.

<img src="/images/attached-resources.png" class="full" alt="Працоўнае разгортванне дадатку, падлучанага да 4ох пабочных сэрвісаў." />

Рэсурсы можна далучаць да разгортванняў і адлучаць ад іх па неабходнасці. Напрыклад, калі база дадзеных дадатку некаррэктна працуе з-за апаратных праблем, адміністратар дадатку можа запусціць новы сервер баз дадзеных з апошняй рэзервовай копіяй. Дзейная працоўчая (production) база дадзеных можа быць адключана, а новая база дадзеных далучана - усё гэта без якіх-небудзь змен кода.
