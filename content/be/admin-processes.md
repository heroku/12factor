## XII. Працэсы адміністравання
### Запуск заданняў адміністравання і кіравання як разавых працэсаў


[Фарміраванне працэсаў](./concurrency) - уяўляе сабою спіс працэсаў, які ўжываецца пры выкананні рэгулярных заданняў дадатку (напрыклад, апрацоўкі вэб-запытаў) падчас яго працы. Дадаткова распрацоўшчыкам часам патрэбна выконваць разавыя заданні адміністравання і абслугоўвання дадатку, такія як:

* Запуск міграцый базы дадзеных (напрыклад, `manage.py migrate` у Django, `rake.db:migrate` у Rails).
* Запуск кансолі (таксама вядомай як [REPL](http://en.wikipedia.org/wiki/Read-eval-print_loop) shell) для запуску адвольнага кода або праверкі мадэляў дадатку на адпаведнасць дзейнай базы дадзеных. Большасць моў распрацоўкі падаюць REPL з дапамогай запуску інтэрпрэтатара без усялякіх аргументаў (напрыклад, `python` ці `perl`) або, у некаторых выпадках, маюць асобную каманду (напрыклад, `irb` для Ruby, `rails console` для Rails).
* Запуск разавых скрыптоў, закамічаных у рэпазіторый дадатку (напрыклад, `php scripts/fix_bad_records.php`).

Разавыя працэсы адміністравання варта выконваць у тым жа асяроддзі, што і рэгулярныя [працяглыя працэсы](./processes) дадатку. Яны выконваюцца на ўзроўні [рэліза](./build-release-run), выкарыстаўваючы тыя ж [кодавую базу](./codebase) і [канфігурацыю](./config), як і кожны іншы працэс гэтага рэліза. Код адміністравання варта падаваць разам з кодам дадатку, каб пазбегнуць праблем сінхранізацыі.

Тыя ж самыя метады [ізаляцыі залежнасцяў](./dependencies) павінны выкарыстоўвацца для ўсіх тыпаў працэсаў. Напрыклад, калі вэб-працэс Ruby выкарыстоўвае каманду `bundle exec thin start`, тое пры міграцыі базы дадзеных варта выкарыстоўваць `bundle exec rake db:migrate`. Аналагічным чынам для праграмы на Python з выкарыстаннем Virtualenv варта скарыстаць `bin/python` як для запуску вэб-сервера Tornado, гэтак і для запуску ўсіх `manage.py` працэсаў адміністравання.

Дванаццаці-фактарны дадатак аддае большую перавагу мовам распрацоўкі, якія працуюць з REPL shell "з каробкі", і якія дазваляюць лёгка выконваць разавыя скрыпты.У выпадку лакальнага разгортвання распрацоўшчыкі выклікаюць разавыя працэсы адміністравання з дапамогай непасрэднай каманды shell унутры каталога дадатку. У працоўным ассяродзі, распрацоўшчыкі могуць скарыстаць ssh або іншы механізм выканання аддаленых каманд, дазволены асяроддзем выканання для запуску такога працэса.
