## VII. Привʼязка портів
### Експортуйте сервіси за допомогою привʼязки портів (port binding)

Вебзастосунки іноді запускаються всередині контейнера вебсервера. Наприклад, PHP-застосунок може бути запущений як модуль всередині [Apache HTTPD](http://httpd.apache.org/) або Java-застосунок може бути запущений всередині [Tomcat](http://tomcat.apache.org/).

**12-факторний застосунок є повністю самодостатнім** і в процесі виконання, щоб створити вебсервіс, доступний через web, не покладається на вживлення вебсервера в середовище виконання. Вебзастосунок **експортує HTTP-сервіс шляхом привʼязки до порту** та прослуховує запити, що надходять на цей порт.

У локальному development середовищі розробник використовує URL-адресу вигляду `http://localhost:5000/` для доступу до сервісу, що експортується застосунком. При розгортанні рівень маршрутизації обробляє запити до загальнодоступного хосту і перенаправляє їх до порту, до якого привʼязано вебпроцес.

Як правило, це реалізується за допомогою [оголошення залежностей](./dependencies) через додавання бібліотеки вебсервера до застосунку, наприклад, [Tornado](http://www.tornadoweb.org/) для Python, [Thin](http://code.macournoyer.com/thin/) для Ruby або [Jetty](http://www.eclipse.org/jetty/) для Java та інших мов на основі JVM. Це відбувається повністю в *просторі користувача*, тобто в коді застосунку. Привʼязка до порту для обробки запитів є "угодою" із середовищем виконання.

HTTP — не єдиний сервіс, який може бути експортований шляхом привʼязки портів. Майже будь-яке серверне програмне забезпечення може бути запущено за допомогою процесу привʼязки до порту та очікування вхідних запитів. Прикладами є [ejabberd](http://www.ejabberd.im/) (використовує [XMPP](http://xmpp.org/)) і [Redis](http://redis.io/) (використовує [протокол Redis](http://redis.io/topics/protocol)).

Також зверніть увагу, що підхід привʼязки до портів означає, що застосунок може виступати як [стороння служба](./backing-services) для іншого застосунку, надаючи свою URL-адресу як ресурс в [конфігурації](./config) застосунку-споживачу.
