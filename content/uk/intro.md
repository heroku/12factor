Вступ
=====

У наш час програмне забезпечення зазвичай поставляється у вигляді сервісів, що називаються _веб-застосунки_[^web-apps] або _програмне-забезпечення-як-послуга_[^saas]. Застосунок дванадцяти факторів — це методологія для створення SaaS-застосунків, які:

* Використовують **декларативний** формат для автоматизації встановлення та налаштування, що зводить до мінімуму витрати часу і коштів для нових розробників, що приєднуються до проєкту;
* Мають **чітке узгодження** з операційною системою, пропонуючи **максимальну переносимість** між середовищами виконання;
* Придатні для **розгортання** на сучасних **хмарних платформах**, що усуває необхідність у власних серверах та їх системному адмініструванні;
* **Мінімізують розбіжності** між середовищем розробки і середовищем експлуатації[^prod], що дозволяє здійснювати **безперервне розгортання**[^cd]  для забезпечення максимальної спритності розробки[^agile];
* Можуть **масштабуватися** без значних змін щодо інструментів, архітектури та підходу до розробки.

Методологія дванадцяти факторів може бути застосована до застосунків, написаних будь-якою мовою програмування, і які використовують будь-яку комбінацію додаткових служб (бази даних, черги, кеш-памʼять тощо).

[^web-apps]: web-apps
[^saas]: software-as-a-service, SaaS
[^prod]: production
[^cd]: continuous deployment
[^agile] agility
