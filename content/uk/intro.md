Вступ
=====

У наш час програмне забезпечення зазвичай поставляється у вигляді сервісів, що називаються *веб-застосунки* (web-apps) 
або *software-as-a-service* (SaaS). Застосунок дванадцяти факторів — це методологія для створення SaaS-застосунків, які:

* Використовують **декларативний** формат для автоматизації встановлення та налаштування, що зводить до мінімуму 
витрати часу і коштів для нових розробників, що приєднуються до проєкту;
* Мають **угоду** з операційною системою, пропонуючи **максимальну портативність** між середовищами виконання;
* Придатні для **розгортання** на сучасних **хмарних платформах**, що усуває необхідність у серверах 
їх системному адмініструванні;
* **Мінімізують різницю** між середовищем розробки й production середовищем, що дозволяє **безперервне розгортання** 
(continuous deployment) для забезпечення максимальної спритності розробки (agility);
* Можуть **масштабуватися** без значних змін в інструментах, архітектурі й практиці розробки.

Методологію дванадцяти факторів можна використати для застосунків, що написані будь-якою мовою програмування та 
використовують будь-яку комбінацію зі сторонніх служб (бази даних, черги, кеш-пам'ять тощо).