## XII. תהליכי ניהול
### הרץ עבודות ניהול כתהליכים חד פעמיים

[היווצרות התהליכים](./concurrency) הוא מערך התהליכים אשר נדרש לביצוע העבודה של האפליקציה (כגון טיפול בבקשות ווב). בנפרד, ישנם מפתחים אשר ירצו לבצע עבודות ניהול או תחזוקה עבור האפליקציה, כגון:

* ביצוע העברות של בסיסי הנתונים (לדוגמא `manage.py migrate` ב-Django, `rake db:migrate` ב-Rails)
* הרצת שורת פיקודים (ידוע גם בתור [REPL](http://en.wikipedia.org/wiki/Read-eval-print_loop)) להרצת קוד חד פעמי או תחקור מצב התהליכים אל מול בסיס הנתונים. רוב שפות הפיתוח מאפשרות הרצת סקריפט ישירות בשורת הפיקוד על ידי הרצת ה-Interpreter ללא פרמטרים (כמו `python` או `perl`) או על ידי הרצת פקודה אחרת (כמו `irb` ב-Ruby, `rails console` עבור Rails).
* הרצת סקריפטים חד-פעמיים בקוד עצמו (לדוגמא `php scripts/fix_bad_records.php`).

יש להריץ תהליכי ניהול חד-פעמיים בסביבה המדמה את הסביבה האמיתית שבה רצים [תהליכי ארוך-טווח](./processes) של האפליקציה. הם רצים כנגד [גרסה](./build-release-run), משתמשים באותו [מאגר קוד](./codebase) ובאותה [קונפיגורציה](./config) כמו כל תהליך אחר באותה גרסה. יש להוסיף את קוד הניהול לגרסת האפליקציה הרגילה על מנת למנוע בעיות סנכרון.

יש להשתמש באותן טכניקות של [בידוד תלויות](./dependencies) עבור כל סוגי התהליכים. למשל, אם תהליך הווב ב-Ruby משתמש בפקודה `bundle exec thin start`, אז תהליך ניוד בסיס הנתונים ישתמש בפקודה `bundle exec rake db:migrate`. כמו כן, אפליקציית Python אשר משתמשת בסביבה וירטואלית (Virtualenv) צריכה להשתמש ב-`bin/python` להרצת שרת הווב של Tornado כמו כל סקריפט ניהול `admin.py`.

מתודולוגיית שניים-עשר הגורמים מעדיפה מאוד שפות אשר מאפשר הרצת פקודות בצורה פשוטה ואשר מאפשרות הרצת פקודות חד-פעמיות בצורה פשוטה. בהרצה מקומית, מפתחים יריצו פקודות ניהול על ידי הרצה ישירות בשורת הפקודות בתיקיית התהליך עצמו. בהרצה בפרודקשיין, מפתחים יכולים להשתמש ב-ssh או דומיו להרצת קוד בסביבת הריצה של התכנה עצמה.