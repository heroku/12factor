## XI. לוגים
### התייחס אל לוגים כאל אירועי זרם

*לוגים* מאפשר להסתכל על התנהגותה של אפליקציה שרצה. בסביבות שרת הם לרוב נכתבים לקובץ; אבל זה רק פורמט פלט.

לוגים הם [זרם](https://adam.herokuapp.com/past/2011/4/1/logs_are_streams_not_files/) של פלטים מצטברים, מסודרים על פי זמן אשר נאגרים מכל התהליכים הרצים. בתצורתם הגולמית, לוגים הם לרוב בפורמט טקסט כאשר ישנו אירוע אחד בשורה (ולעיתים יותר משורה אחת). ללוגים אין התחלה וסוף אלא שהם זרם של פלטים בצורה רציפית.

**אפליקצייה על פי מתודולוגיית שניים-עשר הגורמים לא מודעת לאן הלוגים שלה זורמים או מאוחסנים.** היא לא צריכה לדאוג לכתוב או לנהל קבצי לוג. לעומת זאת, כל תהליך באפליקצייה כותב את הלוגים שלו, במיידית, ל-`stdout`. בזמן הפיתוח המפתח יראה את הלוגים שלו בטרמינל על מנת לצפות בהתנהגות התוכנה.

בסביבת הבדיקות או פרודקשיין, זרמי הלוגים של התהליכים ייתפסו על ידי הסביבה, יחוברו ביחד וינותבו ליעד אחרון לצפייה ואגירה. יעדים אלו אינם נראים לתהליך שרץ ואינם חלק מהקונפיגורציה, הם מנוהלים לגמרי על ידי הסביבה. קיימים נתבים בקוד פתוח (כמו [Logplex](https://github.com/heroku/logplex) ו-[Fluentd](https://github.com/fluent/fluentd)) בדיוק למטרה זו.

ניתן לנתב זרם האירועים של אפליקציה לקובץ, או לצפייה מיידית בטרמינל. יתרה מכך, ניתן לנתב את הזרם למערכת ניתוח ואינדוקס כמו [Splunk](http://www.splunk.com/), או מחסן כללי למידע כמו [Hadoop/Hive](http://hive.apache.org/). מערכות אלו מאפשר גמישות והמון כח כאשר רוצים לנתח את ההתנהגות של אפליקציה לאורך זמן, כולל:
* מציאת אירועים ספציפיים בעבר.
* יצירת גרפים של מגמות (לדוגמא, בקשות לדקה).
* התראות על פי הגדרות המשתמש (לדוגמא התראה כאשר כמות השגיאות לדקה עוברת רף מסוים)