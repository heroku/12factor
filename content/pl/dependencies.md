## II. Dependencies
### Jawnie zadeklaruj i wydziel zależności

Większość języków programowania oferuje narzędzia do dystrybucji dodatkowych bibliotek, takie jak [CPAN](http://www.cpan.org/) dla Perla lub [Rubygems](http://rubygems.org/) dla języka Ruby. Biblioteki zainstalowane w ten sposób mogą być dostępne dla całego systemu (określane jako "site packages") lub ich zakres działania może być ograniczony dla pojedynczego projektu aplikacji (określane jako "vendoring" lub "bundling").

**Aplikacja dwunastu aspektów nigdy nie powinna być zależna od bibliotek zainstalowanych dla całego systemu.** Wszystkie zależności są dokładnie określane przez dokument zawierający ich kompletną listę (*dependency declaration manifest*). Ponadto taka aplikacja korzysta z z narzędzia służącego do izolacji tych zależności podczas działania aplikacji, by upewnić się, że żadna z nich nie jest przypadkiem jedną z tych zainstalowanych w zewnętrznym środowisku, w którym jest uruchomiona. Pełna i dokładna specyfikacja, z których bibliotek korzysta aplikacja jest identyczna dla zarówno środowiska developerskiego jak i produkcyjnego.

Np. [Gem Bundler](http://gembundler.com/) dla Ruby'ego oferuje dokument `Gemfile` dla deklaracji bibliotek z których korzystać będzie aplikacja oraz komendę `bundle exec` do izolacji zależności.  W Pythonie istnieją dwa oddzielne narzędzia dla tych kroków -- [Pip](http://www.pip-installer.org/en/latest/) jest używany do deklaracji oraz [Virtualenv](http://www.virtualenv.org/en/latest/) do izolacji. Nawet język C posiada narzędzie [Autoconf](http://www.gnu.org/s/autoconf/) do deklaracji zależności, a statyczne wiązania mogą zapewnić izolację zalenożności. Bez względu na użyte narzędzia, deklaracja i izolacja zależności, obie muszą zawsze być stosowane razem. Użycie tylko jednej z nich nie jest wystarczające by spełnić wymogi dwunastu aspektów.

Jedną z niewątpliwych korzyści deklaracji zależności jest uproszczenie początkowej konfiguracji aplikacji dla developera. Nowy programista może pobrać kod źródłowy z repozytorium. Następnie, posiadając wcześniej skonfigurowane środowisko danego języka i narzędzie do zarządzania jego bibliotekami, jest w stanie zrobić wszystko co potrzeba by uruchomić aplikację za pomocą odpowiedniej komendy do jej budowy. Taką komendą np. dla Ruby'ego/Bundlera jest `bundle install`, a dla języka Clojure/[Leiningen](https://github.com/technomancy/leiningen#readme) jest to `lein deps`.

Aplikacje spełniające dwanaście aspektów również są zależne od systemowych narzędzi. Wśród przykładów można wymienić ImageMagick czy też `curl`.  Pomimo, że te narzędzia mogą być dostępne na wielu lub nawet większości systemów, nie ma gwarancji, że będą istniały na wszystkich środowiskach, w których będzie uruchamiana aplikacja w przyszłości lub ich wersja będzie z nią kompatybilna. Jeśli aplikacja korzysta z systemowego narzędzia, powinno być ono do niej dołączone.
